<h2 id="desc" class="list">Slovník pro popis dat: Popis <span class="backlink"> zpět k <a href="#toc">obsahu</a></span></h2>
<span class="markdown">
  Základním pojmem slovníku pro popis dat je pojem 'datova-sada'. Datovou sadou je konkrétní datová sada, slovník nebo katalog. Datová sada je navázána na třídu 'object' z ontologie UFO. Datová sada obsahuje záznamy (třída 'zaznam'), jejichž specializací jsou termy ('term'). Termy jsou obsahem slovníků (třída 'slovnik', specializace datové sady). Další specializací datové sady je katalog ('katalog'), který slouží k agregaci více datových sad, například datových sad týkajících se územního plánování v rámci jedné organizace.
  <br/>
  Slovník má několik specializací v závislosti na typu popisované datové sady - základními specializacemi jsou agendondový slovník ('agendovy-slovnik'), který slouží k popisu agendy (například obecné územní plánování, katastr nemovitostí, ale i agenda v rámci působnosti jednoho úřadu, například agenda správy základních registrů na Českém úřadu zeměměřickém a katastrálním), datový slovník ('datovy-slovnik'), který popisuje strukturu konkrétní datové sady (například Registr územní identifikace, adres a nemovitostí, nebo datovou sadu Současného stavu využití území vedenou IPR Praha) a dokumentový slovník ('dokumentovy-slovnik'), který je navázaný na nějaký konkrétní dokument (například Katastrální zákon, Metropolitní plán Prahy atd..).
  <br/>
  Speciálním případem dokumentového slovníku je legislativní slovník ('legislativni-slovnik'), popisující dokument legislativní povahy. Dokument i jeho specializace jsou reprezentovány třídami a mají vztah ke slovníkům. V případě datového slovníku je důležité nezaměňovat ho se samotnou datovou sadou (která obsahuje konkrétní data), zdrojem dat (databází, datovým souborem), nebo popisem struktury zdroje dat.
  <br/>
  Slovník, včetně všech jeho specializací, se skládá z glosáře a modelu (reprezentovaných třídami 'glosar' a 'model'). Glosář obsahuje termy bez kontextu a vztahu mezi sebou, nebo dalšími ontologiemi. Všechny pojmy v glosáři jsou definovány jako instance třídy 'skos:Concept'. Samotný glosář je pak instancí třídy 'skos:ConceptualSchema'. Vztahy mezi pojmy a jejich navázání do okolního světa je pak zajištěno modelem. Slovník samotný je vždy agregací glosáře i modelu. Kromě toho, některé vztahy, jako je mapování na jiné slovníky, mohou být vyjádřeny v rámci samotného slovníku, nikoliv glosáře a modelu.
  <br/>
  Zdroje dat jsou ve slovníku pro popis dat reprezentovýny třídou 'zdroj-dat', respektive 'zdroj-zaznamu' pro konkrétní záznam. Instancí zdroje dat nebo záznamu může být konkrétní datový soubor nebo jeho část, databázová tabulka, SQL nebo SPARQL dotaz a podobně.
  <br/>
  Ke zjednodušení modelování vztahů v nějakém kontextu je využívána třída 'kontext'. Kontextem bývá zpravidla datová sada (vztahy mezi pojmy platí v kontextu datové sady), slovník nebo dokument. Pomocí kontextů je možné vytvářet síť vztahů, která dává smysl pouze z určitého pohledu. To je dobře využitelné, pokud ontologii využívají epxerti z různých domén, v nichž je na stejné pojmy nahlíženo různě.
  <br/>
  Číselníky jsou speciálním případem databázových tabulek. Data v databázích často nebývají uváděna přímo, ale jsou refrencována hodnotou z číselníku. Slovník pro popis dat s tím počítá a obsahuje třídy a vlastnosti, kterými je možné modelovat vazbu číselníkových hodnot na atributy záznamu.</span>
